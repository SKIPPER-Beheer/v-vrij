---
layout: "post"
title: "Wanneer is jouw grens bereikt?"
subtitle: "Het spel van de inperking van de vrijheid"
active: "journal"
date: "2022-04-06"
category:
    - bestuur
    - recht
tags: 
    - staat-der-nederlanden
    - cult
image:
  feature: bpc00013.jpg
header-img: "img/postcover/bpc00013.jpg"
comments: "false"
---
<p>Recent kwam naar buiten hoe Hugo de Jonge onder zijn direct strafbare gedrag probeert uit te komen. Hij heeft zich te houden aan de Wet Openbaar Bestuur. Iedereen in een soortgelijke positie moet dat. De naar buiten gebrachte WOB-verzoeken geven een mooi beeld van de teloorgang van onze democratische staat. De cartridge-fabrikanten doen goede zaken; honderden liters zwarte inkt zijn opgegaan aan het uitprinten van die WOB-verzoeken in Nederland. Het legt het schandaal in zwartgalligheid bloot, maar niemand blijkt het erg te vinden dat een wet die de openbaring van stukken beveelt, niet wordt nageleefd. Wat heeft het voor zin om zo’n wet te hebben als deze niet wordt nageleefd en gehandhaafd?</p>

<p>Het gaat om onze mensenrechten en de bescherming van onze rechtsstaat. Als de mensenrechten worden geschonden en de rechtsstaat functioneert niet meer, dan hebben we een werkelijk probleem aan onze broek hangen. Er is dan sprake van willekeur (juridische term) en de waanzin ligt dan op de loer. Weet je nog wat onze koning daarover zei op 4 mei 2020?</p>

<p>Aan alles is te zien, af te lezen en te merken dat we de kant opgaan die velen al voorspelden, maar welk geluid niet gehoord mocht en mag worden. De digitalisering en de onteigening van eigendommen/ bezittingen wordt nu keihard doorgedrukt door private en publieke partnerschappen (de vermenging van overheid en kapitalisten (NGO’s)). De toon is al veel eerder gezet met de introductie van de SDG’s van het WEF. Die feiten liggen nu op tafel.</p>

<p>Daar kun je je vervelend over voelen en tegenaan gaan schoppen, maar dat heeft weinig zin. Het is veel beter om naar een constructieve oplossing te zoeken. Het zal dan ergens uitkomen bij het idee van een parallelle samenleving. Dan is het wel verstandig dat we die nieuwe samenleving ook juridisch goed vorm geven, waardoor je bezittingen/ eigendommen zijn beschermd tegen overheidstirannie. Want de overheidsmachine verzint zo’n beetje dagelijks nieuwe bestuursregeltjes waar dan weer op gehandhaafd gaat worden. En bestuursrecht is geen mensenrecht. Het zijn veelal verzinsels die de belangen van de machthebbers beschermen of de schatkist vullen. Meer is het niet. Van ons wordt geëist dat we volgzaam zijn en onze mensenrechten laten schenden. Nou, nog niet misschien! – zeg ik je dan. We laten ons toch niet vrijwillig verdrukken en vervolgen? Come on man!</p>

<div style="display: flex;
    justify-content: center;">
    <img style="display: inline-block;
    justify-content:center; left:auto; right:auto; width:30vw;" src="/img/journal/20220406/pp01.jpg" />
</div>

<p>Nederland moet zo nodig weer het beste jongetje van de klas zijn. We lijken wel een testland, als het om nieuwe regelgeving en maatregelen gaat. In de EU verkopen de dames en heren ministers en adviseurs een idee, daar krijgen we vervolgens funding voor, waarna dat idee in ons land wordt uitgerold. Zoals de stikstofmaatregelen daar een mooi voorbeeld van is, maar ook het bio-massa beleid met de bio-massa centrales. De slimme koppen in Nederland bedenken nogal wat, zo blijkt. Maar is dat wel zo slim?</p>

<p>Je ziet vervolgens dat wanneer we dat goed doen, er invloed door posities volgt, zoals die van Frans Timmermans en dan kan de invloed worden versterkt. Wederom best slim, maar correct allerminst natuurlijk. Ik zie geen ruggengraat, ik zie alleen maar volg-gedrag zonder eens stil te staan bij de consequenties van al die maatregelen. Het interesseert de politici en diens handlangers blijkbaar geen ene moer. Ze zijn verworden tot marionetten van de grote machten op aarde. En daar halen we graag witte voetjes. Ik zie die irritante schaterlach van Rutte dan weer opdoemen. Zo is het Nederland ten voeten uit.</p>

<p>Gatverdamme zeg! Wat hebben we toch met karakterloze mensen van doen. Je voelt het al aan je water; hier komt gedonder van. En dat is hard nodig, anders komt er geen verandering.</p>

<p>Hoe doe je dat nu vanuit een veilige situatie? Hoe kun je nu standhouden, zodat ze niet meer kunnen handhaven?</p>

<p>Door ervoor te zorgen dat je je met een correct moreel kompas en de bijbehorende juridische instrumenten vertrouwd weet. Dan kun je standing nemen, NEE-zeggen. Niet meer meedoen met de onzinnigheid. We hebben een gebrek aan kennis en een teveel aan sympathie voor het gezag ontwikkeld. We zijn teveel gaan vertrouwen op onze overheid. De “het zal zo’n vaart niet lopen” of “het komt wel goed” – gedachte is veel te dominant geworden, kortom: we zijn verslapt en in een roes geraakt. En de intellectuele elite heeft ons verraden, door hun mond te houden en te volgen. Bang voor positieverlies. En daardoor zijn we waar we nu zijn.</p>

<p>Het is niet eenvoudig om daar uit te stappen, want dat veroorzaakt direct wrijving met de innerlijke rust, die we nastreven. Het ongemak van die wrijving willen we niet. We willen lekker door met ons leventje en geen gezeur aan ons hoofd, geen extra drukte, want we hebben t al zo druk – en het moet natuurlijk wel leuk blijven, dat leven. Ja, liefst wel ja.</p>

<p>Ik druk hier misschien op wat vervelende knopjes. Dat is dan maar even zo. Het gaat er om of het klopt en correct is wat ik hier zeg. Want zonder een juiste analyse of duiding, kun je geen correcte beslissingen maken. Als je eenmaal een correcte beslissing hebt genomen voor jezelf, dan kun je aan de slag. Dat zal herkenbaar zijn.</p>

<p>Ik ben samen met Wilfred en Ivar al een poos bezig met ons initiatief Veilig&amp;Vrij. Wij zagen dit net als anderen wel aankomen. Het leven verloopt namelijk cyclisch, zoals er na regen weer zonneschijn komt. Je weet dat het komt, alleen niet precies wanneer. Tenminste, als je niet op een buienradar kijkt, want dat maakt het makkelijker om beslissingen te nemen.</p>

<p>En zo is het ook met onze materie van Russel-Jay: Gould en wijlen David-Wynn: Miller. Wat zij hebben gedaan is werkelijk fantastisch. Daar willen wij je graag over informeren. Als je de materie van Russell en David gaat beheersen, dan merk je hoe gemakkelijk het is om jezelf juridische te verdedigen en het helpt je de leugens, de fictiewereld, te doorzien.</p>

<p>Dus, ben je erbij aanstaande maandag 11 april? We presenteren dan ook nieuw behaalde resultaten.</p>

<p><strong>Geheel verzorgde avond</strong>:<br />
<u>Wanneer</u>: maandagavond 11 april 2022
<u>Tijd</u>: 19:00 uur starten we, inloop vanaf 18:15 uur
<u>Locatie</u>: Metaal Kathedraal te Utrecht aan de Rijksstraatweg 20
<u>Kosten</u>: € 25,- per persoon, contant te betalen</p>

<p><u>Aanmelden</u>: Stuur een e-mail naar aanmelden@veiligenvrij.nl</p>

<p><strong>Let op</strong>: De presentatie is nagenoeg gelijk aan de eerder gegeven presentaties. We delen wel elke keer onze ontwikkelingen, nieuwe inzichten en successen.</p>

<p>Tot Maandag!</p>
<section>
    <ul style="list-style-type: none;margin: 0; padding: 0;"> 
        <li>:&nbsp;Wilfred.</li>
        <li>:&nbsp; Erik.</li>
        <li>:&nbsp; Ivar.</li>
    </ul>      
</section>