---
layout: "post"
title: "Het Rechtssyteem van Valsheid en Bedrog:"
subtitle: ""
active: "journal"
date: "2022-09-11"
category:
    - recht
    - bestuur
tags: 
    - staat-der-nederlanden
    - dienstbaarheid
    - trust
    - mens
    - vrijheid
image:
  feature: bpc00047.jpg
header-img: "img/postcover/bpc00047.jpg"
comments: "false"
---

<p>Lees dit artikel niet als je deze overheid nog steeds vertrouwt en denkt dat de hoofdrolspelers het goede met je voor hebben. Dat is verspilling van je tijd en je zou er onpasselijk van kunnen worden. Heb je echter gerede twijfels over deze overheid, dan is het verstandig om er even voor te gaan zitten.</p>

<p>Daar gaat ie.</p>

<p>Ons complete rechtssysteem is al vanaf het begin vals opgezet. We hebben daar tot aan de jaren 80 nog het beste van weten te maken, vooral omdat er destijds veel meer rechters waren die werkelijk integer waren en dus in overeenstemming met de toen geldende wet recht spraken. Er werd nog volgens de rechtswetenschap gedacht en gehandeld. Bestuurders en politici waren nog persoonlijk aansprakelijk te stellen.</p>

<p>Sinds de invoering van de Algemene wet bestuursrecht (Awb) in 1993 is het snel bergafwaarts gegaan met het verantwoordelijk en aansprakelijk kunnen stellen van overheidsinstanties en ambtenaren. De voorbereidingen op de invoering van de Awb gaf al een richting aan met een intentie die een andere wind deed waaien in de rechtspraak. De onaantastbaarheid van de overheid werd steeds verder doorgevoerd. De Pikmeerarresten zijn daar een mooi voorbeeld van. Het idee van die arresten is dat ambtenaren niet persoonlijk aansprakelijk kunnen worden gesteld voor de fouten die ze maken.</p>

<p>En daar is met de Awb vrolijk op door geborduurd.</p>

<p>Inmiddels zijn we een Corona-plandemie verder en hebben we met eigen ogen kunnen zien hoe corrupt de Staat der Nederlanden is geworden. Miljarden euro’s zijn zoek en de dwang op het betalen van belastingen wordt alleen maar opgevoerd. De gecreëerde energiecrisis wordt door deze overheid voor vele zaken aangewend. Zo worden de idioot hoge energieprijzen gebruikt voor het enigszins op orde krijgen van het huishoudboekje van deze overheid. Er wordt dagelijks gelogen door onze ministers en niemand die er iets tegen doet. De enkele aangiften die er worden gedaan, worden niet ontvankelijk verklaard. De rechtspraak is tot overmaat van ramp compleet verdwenen in Nederland.</p>

<p>Het is van groot belang voor deze overheid dat de angst stevig in het zadel blijft, zodat de burger zich volgzaam en gehoorzaam op stelt. Zoals je inmiddels vast al weet, een burger is geen mens. Een burger heeft niet dezelfde rechten als een mens. Identificeer je je nog met het begrip burger, dan ben je het bezit van deze overheid. Dat is precies de reden waarom deze overheid en diens medeplegers zo met je omgaan. Je identificeert je immers steeds opnieuw met het burger-ID-bewijs dat deze overheid je onder betaling, verleent.</p>

<p>De gerede twijfel over de betrouwbaarheid van deze overheid is voor mij al lang omgeslagen naar de schuldig verklaring van deze overheid. Het bewijs is aan alle kanten meters dik. Het probleem is dat zoveel mensen er afhankelijk van zijn en hun leven er omheen hebben opgebouwd. Daarom duurt de criminaliteit maar voort. Burgers zijn (deels uit onwetendheid) verknoopt aan deze overheid, inclusief alle multinationals en internationale machtsstructuren, zoals de EU en de WEF. Deze overheid is zich daar terdege bewust van en geeft haar soevereiniteit zo uit handen aan niet democratisch verkozen entiteiten. Schandalig.</p>

<p>Het criminele handelen van deze overheid start al bij ieder mens als deze wordt geboren. De geboorteaangifte is een daad van bedrog en valsheid in geschriften. Direct daarop volgen allerlei vaccinaties (waarvan sommigen prima werken) en allerlei controles via de consultatiebureaus. Vervolgens moet elk kind verplicht het onderwijssysteem van deze overheid in. Dat onderwijssysteem biedt vooral een eenzijdige vorm van onder-wijs. Niemand krijgt bijvoorbeeld gedegen les over de mensenrechten en de juridische betekenis van de natuurlijk persoon. Dat is ook niet de bedoeling, zo weten we nu. En zo blijven we in een staat van dwaling gehouden.</p>

<p>De conclusie is dan ook duidelijk: Deze overheid heeft het goede niet met ons, de mensen, het eigen volk, voor. Dat is al lang niet meer het doel. Er is geen gerede twijfel meer mogelijk, nog niet misschien. Terwijl een correcte democratie als volgt dient te werken, aldus emeritus hoogleraar Twan Tak:</p>

<blockquote>
  <p><strong>‘Organisatievorm van een volk dat handhaafbaar als eenheid wil samenleven in individuele vrijheid en verantwoordelijkheid en vertrouwen op wederzijdse bejegening zoals men zelf behandeld wil worden’.</strong></p>
</blockquote>

<p>Zo lang de meeste mensen (die zich maar blijven identificeren als burger) nog ergens het idee hebben dat het allemaal nog wel meevalt met deze overheid, dan wordt deze beerput alleen maar dieper en groter.</p>

<p>Kom daar nog maar eens uit.</p>

<p>Het wanbeleid dat wordt uitgevoerd door deze overheid is een direct gevolg van het maar blijven volgen van een ideologie die voortkomt uit het geloof in de maakbaarheid van de door de mens gecreëerde techniek. Meer is het niet. De hoofdrolspelers en medeplegers zitten gevangen in hun eigen waanzin-denken en dat maakt ze tot ernstig psychiatrische patiënten, met grootheidswaanzin als meest prominente label. Het geloof dat we god kunnen zijn. De krankzinnige ideologie van de maakbaarheid heeft de overhand, waardoor het gezonde verstand als een gigantische bedreiging wordt gezien door die ideologen. De wereld op z’n kop natuurlijk. Maar niet onbekend. In het verleden hebben we meer van dergelijke idioterie gezien. De mechanismen van grootheidswaanzin zit nog steeds diep in ons.</p>

<p>Het is blijkbaar nodig om elke keer een dergelijke fase door te moeten maken. Wrijving is namelijk goed voor de ontwikkeling van ons bewustzijn, zoals de periode ‘40-‘45 ons de universele rechten van de mens heeft gebracht en meerdere internationale verdragen. Want, zo was toen de gezamenlijke overtuiging, dat nooit meer!</p>

<p>Als je vast zit in het systeem van deze overheid en je bent de overtuiging toebedeelt dat je wel mee moet om je vege lijf te redden, omdat je bijvoorbeeld je baan kwijt raakt als je niet mee beweegt, dan gebeurt er iets bijzonders. De angst en de onzekerheid stuurt het denken aan en dat neemt dan alle beslissingen over. Alles wordt vanuit het denken beslecht en de verbinding met het onderbuikgevoel wordt afgesneden. Dan ben je de pure menselijkheid en bijbehorende moed goed kwijt en is het vastzitten in valse overtuigingen, opportunisme en het technocratisch denken en handelen een feit. Je neemt van alles “voor lief”, zodat je de confrontatie niet aan hoeft te gaan. Meer en meer ga je mee met de voorgeschreven werkelijkheid en je raakt meer en meer verwijderd van de realiteit en de bewustzijnsontwikkeling die daarbij hoort. Je wordt dan een slaaf van het systeem.</p>

<p>Mijn voorspelling is dat mensen die hierin meegaan vroeg of laat erg ziek worden. Ik ken mensen die heel lang in een leugen hebben geleefd en daardoor heb ik ze weg zien kwijnen, verbitterd zien raken of ze zijn grijze muisjes geworden. De menselijke natuur is dan zo lang onderdrukt, dat er allerlei kwaaltjes zijn ontwikkeld. Of de prikjes daar nog een rol in gaan spelen, zullen we af moeten wachten. Het menselijke plezier is i.i.g. compleet weggetrokken uit veel van die mensen, waardoor men ook nog het risico loopt te radicaliseren.</p>

<dl>
  <dt>Hopelijk is dit artikel een voldoende prikkel voor jou om stappen te kunnen nemen in hoe correct zijn kan werken voor jou. Dat begint bij bewustwording van het feit dat jij mens bent en geen burger. Daarna kun je bekijken of de weg van de soeverein iets voor jou is. Op onze website vind je daar alle informatie over, of stuur een e-mail naar <a href="contact@veiligenvrij.nl">contact(@)veiligenvrij.nl</a></dt>
  <dd>
    <p>Erik.</p>
  </dd>
</dl>