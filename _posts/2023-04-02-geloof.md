---
layout: "post"
title: "Wie wil wie iets doen geloven?"
subtitle: ""
active: "journal"
date: "2023-04-02"
category:
    - recht
tags: 
    - vrijheid
    - mens
image:
  feature: bpc00037.jpg
header-img: "img/postcover/bpc00037.jpg"
comments: "false"
---

<h3 id="vracht-van-de-blog-post">VRACHT VAN DE BLOG-POST</h3>

<section>
    <h3 style="color: rgba(232, 202, 135, 0.98); font-weight: bold;">Inhoud:</h3>
    <ol>
        <li><a href="#C1">Voorwoord:</a></li>
        <li><a href="#C2">Burgerlijke ongehoorzaamheid:</a></li>
        <li><a href="#C3">De daad bij het woord:</a></li>
        <li><a href="#C4">Basis van de wetten zijn een sprookje:</a></li>
        <li><a href="#C5">Duidelijkheid &amp; Correctheid</a></li>
        <li><a href="#C6">Bereidheid tot Correctheid:</a></li>
        <li><a href="#C999">Voetnoten</a></li>
    </ol>
    <br />
    <br />
    <h3 id="C1" style="color: rgba(232, 202, 135, 0.98); font-weight: bold;">Voorwoord:</h3>
</section>

<p>In het artikel van Gezond Verstand nummer 62 (jaargang 3, 1 april 2023, pag. 22) gaat Stadermann los op één item in het boek dat Hamaker-Zondag schreef als ghostwriter voor kennisdrager en nestor Michael van Leeuwen. Stadermann gebruikt meteen stevige taal. Het boek zou volgens hem vol ‘war-taal’ staan, kennelijk met de bedoeling dat het maar beter is om er geen kennis van te nemen.</p>

<p>Nu hebben we zelf ook het boek ‘Ken uw Recht’ van Michael van Leeuwen gelezen.</p>

<p>Wat opvalt is dat Stadermann dat ene item (het Burgerlijk Wetboek zou verkeerd worden gebruikt) er uithaalt en dat item dan uit z’n verband trekt. Het boek ‘Ken uw Recht’ beschrijft namelijk keurig de aanloop naar een andere manier van je recht halen, dan wat er in de studieboeken wordt geleerd en hoe de rechtspraak in Nederland wordt afgedwongen, zoals vooral de afgelopen drie jaar zichtbaar is geworden.</p>

<p>Afgedwongen rechtspraak is onmogelijk binnen de oorspronkelijke Trias Politica. Professor Twan Tak (e.a.) heeft over de wederrechtelijkheid van het toepassen van de rechtsregels (m.n. het bestuur- en procesrecht) door deze overheid in verschillende boeken en publicaties geschreven. Er gaat heel veel fout in ons rechtssysteem. Nederland mag zich daardoor geen staatsrechtelijke democratie noemen. Het functioneert namelijk al decennia lang als een dictatuur in een bestuursrechtelijk jasje. Dat is de conclusie van rechtswetenschappers.</p>

<p>Hoe kan het nu zo uit de klauwen lopen tussen de zienswijze en aanpak Van Leeuwen en Stadermann? En waardoor is de discussie ontstaan die we tussen de autonomie-/soevereiniteitsbeweging en spelers van binnen het huidige rechtssysteem zien, zoals Stadermann en ook Pols dat zijn, terwijl we allemaal het zelfde doel lijken te hebben? Wat ligt daaraan ten grondslag?</p>

<p>We hebben hier al vaker over gepubliceerd. Beide partijen (zowel Van Leeuwen en Hamaker-Zondag als Stadermann en aanhangers) erkennen de valse daad van de geboorteaangifte niet. Dit merken wij aan als een weigering om dit onderwerp aan te willen roeren en/of zelfs maar te onderzoeken. Ook in het boek ‘Ken uw Recht’ wordt de kwestie; de onrechtmatige daad van de geboorteaangifte, niet besproken. Wel is er in het boek ruimschoots aandacht voor de begrippen ‘natuurlijk persoon’, burger, rechtssubject en de mens. Dat maakt het boek erg interessant.</p>

<p>Als je de valse daad van de geboorteaangifte niet erkent of weigert grondig te onderzoeken, dan krijg je deze gekke bokkensprongen. Er ontstaat dan een interne strijd over juridische details, terwijl er een basale weeffout aan dit rechtssysteem ten grondslag ligt. De oorzaak daarvan wordt niet besproken. En die oorzaak is de valse daad van de geboorteaangifte. Het is de zogenaamde smoking gun.</p>

<p>Dáár hangt deze overheid álles aan op!</p>

<p>Het is de geboorteaangifte die als valse daad van deze overheid de ‘natuurlijk persoon’, de burger, de ingezetene bij “authentieke akte“ opricht. Deze valse daad wordt uitgevoerd door de Ambtenaar van de Burgerlijke Stand, die daar zelf waarschijnlijk geen weet van heeft. Dat zal te maken hebben met de wetsartikelen 1:19e BW en 448 Wetboek van Strafrecht. De valse daad van de geboorteaangifte wordt zelfs bij wet afgedwongen; en dwingen mag niet.</p>

<p>Even een opfrisser, want, wat gebeurt er ook maar weer tijdens die geboorteaangifte, waardoor het een valse daad is?</p>

<p>Je soevereine naam, die je van je ouders krijgt/hebt gekregen, verandert in: voornaam. En je familienaam wordt je naam. Daaraan (aan die ‘naam’) wordt een Burger Service Nummer (BSN) gekoppeld. Dat is je handelsnummer voor deze overheid en zo ben je verworden tot <strong>rechtssubject</strong>.</p>

<p>Door je met identificatie- of legitimatie producten van deze overheid te identificeren/legitimeren moet je gehoorzamen aan de willekeur en de methoden van de steeds dictatorialer optredende overheid. Zo wordt er vanuit de VN en de EU al hard gewerkt aan de infrastructuur voor de digitale identiteit, die gekoppeld kan worden aan de digitale munt (CBDC). Het zal je duidelijk zijn waarom dat is.</p>

<p>Hierdoor wordt en is je wilsbeschikking, die je alleen als mens hebt en onvervreemdbaar is, ondergeschikt gemaakt aan het regime van deze overheid. Recht wordt dus heel vernuftig tot plicht gemaakt.</p>

<p>Ja, ammehoela!</p>

<section>
    <h3 id="C2" style="color: rgba(232, 202, 135, 0.98); font-weight: bold;">Burgerlijke ongehoorzaamheid:</h3>
</section>

<p>Stadermann riep eerder al eens op tot burgerlijke ongehoorzaamheid. Zo ook de hoofdredacteur van Gezond Verstand, Karel van Wolferen. Dat is een nobele uitspraak. Maar we missen de daad die bij die uitspraak hoort. We zien, lezen en horen niets dan tegenwerking van deze heren als het er op aan komt. Zo blijkt tot op heden. Alleen maar artikelen schrijven en gesprekken voeren brengt de verandering niet.</p>

<p>Correctheid is de sleutel. Want als je iets geweldloos wilt bereiken in dit land, dan dien je dat vanuit correctheid en via de weg van het mensenrecht te doen. Michael van Leeuwen heeft daar zijn juridische weg in gevonden. Dat zou ik steunen als ik de woorden ‘burgerlijke ongehoorzaamheid’ in de mond had genomen. Maar dat gebeurt vreemd genoeg niet.</p>

<section>
    <h3 id="C3" style="color: rgba(232, 202, 135, 0.98); font-weight: bold;">De daad bij het woord:</h3>
</section>

<p>Het uitgangspunt van de studie rechten is nog steeds het ‘rechts-positivistische rechtssysteem’ met een gigantisch uit de klauwen gelopen bestuursrechtelijke kolom, waar geen menswaardigheid meer in te bekennen is. De mensenrechten horen leidend te zijn. In een democratie staat het volk op 1, en niet de bestuursrechtelijke kolom (het bestuursrecht). Het bestuursrecht behoort dienend aan het Volk te zijn. En dát is allerminst het geval in Nederland. In Nederland moet het Volk dienstbaar aan de bestuursrechtelijke kolom zijn, zo wordt er door velen ervaren die de daad wel bij het woord voegen. De wereld op z’n kop dus.</p>

<p>Het is alsof de taxichauffeur niet alleen de meest doelmatige en effectieve route kiest, maar ook bepaalt waarheen je gaat, waarna je door deze taxichauffeur gedwongen wordt deze te betalen met zwaar geïnflateerde prijzen. Gewoon, omdat het kan.</p>

<p>Deze overheid claimt het geweldsmonopolie te hebben. Ze handhaven op het zelf gecreëerde bestuursrechtelijke waterhoofd, waar mensenrechten niet worden gerespecteerd en ambtenaren niet verantwoordelijk kunnen worden gehouden voor hun falen. Dan kun je met recht concluderen dat je met een ‘criminele organisatie’ te maken hebt. De corruptie viert dan ook hoog tij.</p>

<p>Het doel van deze overheid is net als in elke andere dictatuur: <strong>beheersbaarheid en absolute gehoorzaamheid</strong>. Blijkbaar zien mensen die een functie binnen deze overheid bekleden dit niet zo, of ze hebben er belang bij en blijven daardoor gedwee zitten in de ‘keten der gehoorzaamheid’, ongeacht de consequenties voor hun eigen leven en dat van hun (klein)kinderen.</p>

<p>Zonder een kritische massa breek je dit criminele gedrag niet open. Die kritische massa is precies wat we nodig hebben om die burgerlijke ongehoorzaamheid te doen slagen. Want, “Halló!”, het gaat wel om de toekomst van ons allemaal hè?! En vooral die van onze kinderen.</p>

<p>Socrates zei het al: “onwetendheid is het allergrootste kwaad”.</p>

<section>
    <h3 id="C4" style="color: rgba(232, 202, 135, 0.98); font-weight: bold;">Basis van de wetten zijn een sprookje:</h3>
</section>

<p>De uitkomst van het WOB-verzoek van Martin Vrijland is een zoveelste aanslag op ons rechtssysteem. Daaruit blijkt dat er helemaal geen ‘gratie gods’ is. Terwijl elke wet in Nederland begint met:</p>

<blockquote>
  <p><strong>“Wij WILLEM III, bij de gratie Gods, Koning der Nederlanden, Prins van Oranje-Nassau, Groot-Hertog van Luxemburg, enz., enz., enz.”</strong></p>
</blockquote>

<p>Daar zijn dan alle wetten in Nederland aan opgehangen. Het hele Nederlandse rechtssysteem is in Nederland dus opgehangen aan een sprookje. Correctheid is ver te zoeken, waardoor we met z’n allen in één grote rechts-leugen leven.</p>

<p>Wij, van veiligenvrij.nl, zien mogelijkheden voor een sterk afwijkende aanpak die corrigerend werkt. Er moet volgens ons een fundamentele hervorming van ons rechtssysteem plaatsvinden. Want zoals het nu is en functioneert, doet het de mens alles behalve recht. Het is algemeen bekend dat hoe meer rechtsregels er nodig zijn, hoe slechter het is gesteld met een democratie (of: hoe meer regels hoe groter de corruptie).</p>

<p>Ons gezamenlijk doel is inderdaad de overheid aanpakken, zoals Stadermann stelt. Wij, het volk, zijn zelf verantwoordelijk voor het corrigeren van ons rechtssysteem. Want alleen wanneer we de correcte rechtspositie als basis innemen en vanuit die correcte positie handelen, in samenwerking, kunnen we dit rechtssysteem effectief stoppen en corrigeren. Met een interne strijd op uit het verband getrokken details lukt dat niet.</p>

<p>Dan is de voor de hand liggende vraag: welke rol speelt Stadermann nu werkelijk? En waarom werkt Gezond Verstand daaraan mee?</p>

<section>
    <h3 id="C5" style="color: rgba(232, 202, 135, 0.98); font-weight: bold;">Duidelijkheid &amp; Correctheid:</h3>
</section>

<p>Geef duidelijke informatie en begin bij het begin! Want wat hebben we nu aan deze mening van Stadermann, als een van de duizenden meesters in de rechten? Juist, helemaal niets.</p>

<p>Er zijn meer mogelijkheden om een goede analyse en kritiek van een boek inzake het recht de wereld in te slingeren. Maar zelfs een verwijzing naar zijn blog, of pdf ergens in de cloud, is er niet. Je zou bijna gaan denken dat er sprake is van een soort infiltratie om de autonomiebeweging te saboteren.</p>

<p>Mensen voelen donders goed aan dat het NIET KLOPT, maar kunnen door de drang en dwang van deze overheid met diens rechtssysteem niet tot daden komen. Dat verstikt ons leven en dus onze ontwikkeling. Wie wil wie nu iets doen geloven? Wie houdt wie nu in een zogenaamde psychose, waar Stadermann over spreekt? En wiens agenda dient dat?</p>

<p>Alleen vanuit het perspectief van correctheid kom je hier uit. Stel jezelf de vraag:</p>

<blockquote>
  <p><strong>Ben ik bereid correct te handelen nu ik weet dat die geboorteaangifte de oorsprong is van alle ellende?</strong></p>
</blockquote>

<section>
    <h3 id="C6" style="color: rgba(232, 202, 135, 0.98); font-weight: bold;">Bereidheid tot Correctheid:</h3>
</section>

<p>Als je in dit systeem werkzaam bent, kaart dit dan aan, maak het bespreekbaar; spreek je uit. Dat ben je aan je ambtseed verplicht. Leef en handel je buiten het corrupte rechtssysteem (ondernemers en werknemers van bedrijven anders dan overheidsorganen), zorg dan dat je jezelf vrij maakt van dit systeem. Handelen vanuit correctheid is dan de beste weg. Je leert ontzettend veel en je maakt jezelf vrij van deze onrechtmatige, eenzijdige verbintenis en haar onrechtmatig opgelegde plichten.</p>

<p>Als mens ben je in vrijheid geboren. Punt uit. Deze overheid verplicht je om aan hun systeem deel te nemen door de valse daad van de geboorteaangifte. Nu je dit weet, is het toch logisch dat je in beweging komt? We hebben elkaar nodig, want alleen met z’n allen kunnen we deze overheid dwingen het anders te gaan doen. Geweldloos en correct.</p>

<p>Als we dat doen, dan kunnen we een mooie toekomst voor onze kinderen en kleinkinderen opbouwen. Zij verdienen dat.</p>

<p>Als toegift nog de 7 minuten video van Robin van The Butterfly Tribe:</p>

<div class="embed-container">
  <iframe src="https://youtube.com/embed/ysXrTxTi5Lg" width="700" height="480" frameborder="0" allowfullscreen="true">
  </iframe>
</div>